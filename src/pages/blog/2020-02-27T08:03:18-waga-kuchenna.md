---
templateKey: 'blog-post'
title: Waga kuchenna
slug: /waga-kuchenna
date: 2020-02-27T08:03:18
description: <p>Jeśli mógłbym Ci polecić tylko jedno akcesorium, które możesz kupić, aby wynieść swoją pizzę na wyższy poziom to jest to… Nie, to nie jest waga kuchenna. To kamień do pizzy. Waga kuchenna jest na drugim miejscu. Dlaczego waga kuchenna jest ważna? Dlaczego waga kuchenna jest tak ważna? Dlaczego nie mógłbym napisać w przepisie “weź 2<center><a class="more-link" href="/insertpostads/3353/">Read more</a></center></p>

---
<p>Jeśli mógłbym Ci polecić tylko jedno akcesorium, które możesz kupić, aby wynieść swoją pizzę na wyższy poziom to jest to… Nie, to nie jest waga kuchenna. To kamień do pizzy. Waga kuchenna jest na drugim miejscu.</p>
<p><!--more--></p>
<h2 id="ia-dlaczego-waga-jest-wazna">Dlaczego waga kuchenna jest ważna?</h2>
<p>Dlaczego waga kuchenna jest tak ważna? Dlaczego nie mógłbym napisać w przepisie “weź 2 szklanki wody i 4 szklanki mąki”. Ciasto na pizzę czy chleb składa się tylko z 4 składników &#8211; woda, mąka, drożdże, sól. Kluczowe jest to, aby były w odpowiednich proporcjach. A szklanka szklance jest nie równa.</p>
<ol>
<li>W zależności od tego jak bardzo ubita jest mąka, waga szklanki mąki może się różnić. W moim teście wyszło nawet o 30 gramów (252 gramy vs 232 gramy) dla standardowej szklanki IKEA, czyli o 8,5%. Przesiana mąka ma o wiele większą objętość niż ubita.</li>
<li>Moja szklanka i Twoja szklanka mogą się różnić. Moja może mieć 180 ml, a Twoja 250 ml. W moim teście różnica wyniosła nawet 23 gramy (221 gramów vs 198 gramów), czyli o 11,5%.</li>
<li>Gdybym napisał, że potrzebna jest szklanka mąki, to do którego miejsca szklanka by była przez Ciebie napełniona? Do samej górnej krawędzi? Może byłyby 1 cm odstępu? W moim teście wyszło, że 1 cm różnicy to 15 gramów.</li>
</ol>
<p>Jeśli zsumuje się różnice, które opisałem w punktach 1-3 może się okazać, żę finalnie przepis oparty na szklankach od przepisu opisanego na blogu lub w książce różni się o 68 gramów na jednej szklance.</p>
<p>Dodatkowo, chciałbym zobaczyć w akcji osobę, która potrafi odważyć “na oko” 10 gramów drożdży świeżych, 3 gramy drożdży suszonych lub 30 gramów soli. Dlatego kluczowa i niezbędna jest waga.</p>
<ol>
<li>Waga gwarantuje powtrzalność wypieków. Dzięki użyciu wagi zwiększam swoje szanse na upieczenie pysznej pizzy lub chleba.</li>
<li>Odważanie składników jest szybsze, ponieważ jest jedno naczynie do którego dodawane są po kolei składniki zerując wagę między dodawaniem składników. To zupełnie inaczej niż gdy każdy ze składników muszę odważyć „na szklanki”.</li>
<li>Odważanie składników “na szklanki” robi większy bałagan. Przesypuję mąkę z większego opakowania (papierowa torba) do mniejszego opakowania (szklanka), aby następnie przesypać do jeszcze większego opakowania (garnek lub miska).</li>
</ol>
<h2 id="ia-jaka-wage-kuchenna-kupic">Jaką wagę kuchenną kupić?</h2>
<p>Po wieloletnich doświadczeniach z domowym pieczeniem pizzy i chleba, według mnie dobra waga kuchenna powinna spełniać trzy warunki:</p>
<h3 id="ia-elektroniczna">1. Elektroniczna</h3>
<p>Lubię mieć podany dokładny wynik od razu, bez zastanawiania się co jest na skali. Dlatego polecam elektroniczną.</p>
<h3 id="ia-z-dokadnoscia-do-1-grama">2. Z dokładnością do 1 grama</h3>
<p>Większość wag tak właśnie ma. Taka dokładność przydaje się szcególnie w przypadku odważenia drożdży.</p>
<h3 id="ia-funkcja-tarowania">3. Funkcja tarowania</h3>
<p>To bardzo przydatna funkcjonalność, która pozwala na szybkie zważnie składników w jednym naczyniu. Wygląda to tak:</p>
<ul>
<li>kładę miskę na wagę &#8211; naciskam tara</li>
<li>wsypuję potrzebną ilość mąki &#8211; naciskam tara</li>
<li>wlewam wodę &#8211; naciskam tara</li>
<li>sypię soli &#8211; naciskam tara</li>
<li>dodaję drożdży</li>
<li>i gotowe Idzie szybko i sprawnie.</li>
</ul>
<h3 id="ia-zasilana-bateriami-paluszkami">4. Zasilana bateriami “paluszkami”</h3>
<p>Paluszki są tanie. Paluszki są popularne. Zamiast paluszków baterii można wykorzystać paluszki &#8211; akumulatory, wtedy koszt używania znacznie spada. Niestety, część wag jest zasilana bateriami pastylkami (małe, okrągłe, srebrne). Są trudne do kupienia i stosunkowo drogie. Dlatego jeśli znajdziesz wagę, która jest na paluszki, to dodatkowo plus.</p>
<h3 id="ia-paska">5. Płaska</h3>
<p>Nie polecam wagi z wbudowanym naczyniem. Najlepiej sprawdza się płaska waga, na której można położyć dowolne naczynie.</p>
<h3 id="ia-skala-nie-mniej-niz-5-kg-opytmalnie-7-kg">6. Skala nie mniej niż 5 kg (opytmalnie 7 kg)</h3>
<p>Jeśli planujesz przygotowywać “na raz” ciasto nie na kilka, ale na kilkanście pizz, to wtedy może przydać się waga w której skala nie kończy się na 5 kg (najpopularniejsza górna granica). Duży garnek gliniany, 2 kg mąki, 1,2 kg wody może ważyć ponad 5 kg, czyli nie będzie można na jeden raz odważyć wszystkich składników. Jeśli natomiast jesteś zwykłym domowym zjadaczem chleba / pizzy, wtedy waga z maksimum 5 kg w zupełności wystarczy.</p>
<h2 id="ia-jakiej-wagi-uzywam">Jakiej wagi używam?</h2>
<p>Jest to naprostsza waga marki Ideenwelt ze skalą do 5kg, funkcją tarowania i zmianą jednostek, którą kupiłem w promocji w Rossmanie za 20 zł. Jedyna jej wada &#8211; nie jest zasilana paluszkami.</p>
<p><a href="https://www.rossmann.pl/Produkt/Male-agd/Ideenwelt-cyfrowa-waga-kuchenna-1-szt,115180,8794">Waga kuchenna Ideenwelt</a></p>
<p>Udało mi się znaleźć 2 wagi, które spełniają moje 6 powyższych sugesti odnośnie wyboru wagi: elektroniczna, z dokładnością do 1 grama, z funkcją tarowania, zasilana paluszkami, płaska i ze skalą min. 5kg</p>
<ul>
<li><a href="https://www.ceneo.pl/76773303#cid=7705&amp;crid=320273&amp;pid=5958">Waga do 7 kg zasilana paluszkami</a></li>
<li><a href="https://s.click.aliexpress.com/e/_dX6waHp">Waga do 10 kg zasilana paluszkami z Aliexpress</a></li>
</ul>
<h2 id="ia-koszt-wagi-kuchennej">Koszt wagi kuchennej</h2>
<p>Wagę można dostać już od 20 zł &#8211; sam taką z Rossmana posiadam w promocji. Na Ceneo ceny również zaczynają się od kilkunastu złotych. Wersja do 10 kg na Aliexpress kosztuje trochę ponad 30 zł.</p>
<h2 id="ia-czy-da-sie-poradzic-sobie-bez-wagi">Czy da się poradzić sobie bez wagi?</h2>
<p>Oczywiście, że się da, tylko po co? Z wagą jest szybciej, prościej i powtarzalniej. Gdyby jedna była sytuacja w której nie masz dostępu do wagi, oto mój sposób na przygotowanie ciasta na pizzę.</p>
<h3 id="ia-maka">Mąka</h3>
<p>Mój przepis podstawowy na ciasto cienkie przygotujesz z 1/2 kilograma mąki. Bez wagi ciężko będzie odmierzyć te pół kilo. Dlatego możesz przygotować ciasto na pizzę składające się z 1 kilograma mąki, dodając proporocjonalnie więcej wody, drożdży i soli. Dzięki temu nie musisz dokładnie odmierzać ilości mąki. Weź po prostu kilogramowe opakowanie mąki.</p>
<p>Nie bój się, że zrobisz za dużo ciasta. Zużyje tyle, ile zużyjesz, a resztę zamrozisz.</p>
<h3 id="ia-woda">Woda</h3>
<p>Najłatwiej poradzisz sobie z wodą. Być możesz masz w domu plastikowe naczynie z miarką? Tam zawsze podana jest skala odnośnie wody. Jeśli nie masz, skorzystaj z jednorazowego plastikowego kubeczka dostępnego w każdym supermarkecie czy dystrybutorze z wodą. Ma dokładnie 200 ml, czyli 200 gramów. Jeżeli to nie pomoże, zawsze możesz skorzystać z puszki coli, która zawiera napój o pojemności ok. 330 ml. Tyle mniej więcej potrzeba.</p>
<h3 id="ia-drozdze">Drożdże</h3>
<p>Jak odmierzyć 5 albo 10 gramów drożdży? To jest wyzwanie. Drożdże się kruszą i trudno pociąć kostkę na 10 równych części. Dlatego proponuję abyś przeciął 100 gramową kostkę na pół, następnie na pół, jeszcze raz na pół i na koniec ostatni raz na pół. Dzięki temu uzyskasz porcję ok. 6 gramową, czyli tylko trochę więcej niż potrzebujesz do podstawowego przepisu na pizzy z 500 gram mąki. Jeśli cofniesz się o jeden krok w dzieleniu drożdży na pól, uzyskasz porcję ok. 12 gramową. Bez problemu wystarczy Ci na kilogram mąki.</p>
<h3 id="ia-sol">Sól</h3>
<p>Zamiast 20 gramów soli daj po prostu jedną łyżkę soli &#8211; to tyle samo.</p>
<h2 id="ia-i-gotowe">I gotowe!</h2>
<p>Da się bez wagi? Da się:-) Lepiej z wagą? Lepiej:-)<div align="center"><a href="/ksiazka" onclick="ga('create', 'UA-53025230-1', 'auto'); ga('send', 'event', 'PromoBaner--AfterPost', 'Click', '3353');"><img src="/static/24b91d7f93f6588508b46b627dcff3a0/ksiazka_v6_2.jpg" onload="ga('create', 'UA-53025230-1', 'auto'); ga('send', 'event', 'PromoBaner--AfterPost', 'View','3353');" alt="'"></a></div></p>
<div class="3FgU53QV" style="clear:both;float:left;width:100%;margin:0 0 20px 0;"><div align="center"><a href="/zostanwdomu" class="example_c" onclick="ga('create', 'UA-53025230-1', 'auto'); ga('send', 'event', 'Promobar', 'Click', 'chleb--zostanwdomu--3353');"><span>Pobierz za darmo ksi&#261;&#380;k&#281; o pieczeniu chleba</span></a></div></div>
